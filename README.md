- ณ ช่วงเช้ารุ่งอรุณฟ้าสว่างเริ่มต้นด้วยการเปิดปีการศึกษาใหม่ ในภาคเรียนแรก ปีการศึกษาที่6 เป็นปีที่เลื่อนขั้นขยับขึ้นมาเป็นพี่ใหญ่ของโรงเรียนรางกาวศึกษาสืบวัฒนากรุงอินเตอร์วิทยาซึ่งเป็นโรงเรียนในเขตกรุงทิตย์ที่ขึ้นชื่อเรื่องความหรูหราต่าง ๆ นา ๆ ทั้งเรื่องเทคโนโลยีการสอนที่ล้ำสมัยให้เหล่าปัญญาประดิษฐ์ช่วยส่งผลให้เกิดผลลัพธ์ไปทางบวกขณะเดียวกันที่เทคโนโลยีก้าวกระโดดไปไกลในทางด้านการศึกษาแล้ว แต่สภาพสังคมกลับเกิดการถดถอยลงเสื่อมสภาพไปด้วยเหตุปัจจัยของความขัดแย้งกันทั้งสิ้น แม้โรงเรียนนี้จะอยู่ภายใต้การบริหารของCocoliaผู้อำนวยการเป็นใหญ่แล้วเป็นผู้ชำนาญในการจัดระเบียบด้วยการกำหนดบรรทัดฐานต่าง ๆ ที่มาซึ่งด้วยความ'เข้มงวด'เพื่อให้ทุกอย่างเข้าที่เข้าทางประกอบรอยให้สมานกันเป็นหนึ่งเดียวดั่งจุดประสงค์ของ'ความสามัคคีอันปองดองกัน'เช่นนั้นแล้วก็ยังไม่สามารถที่จะทำให้สังคมเป็นระเบียบตามแนวคิดผู้บริหารโรงเรียนได้เลยแม้แต่น้อย โรงเรียนนี้เริ่มมีข่าวอื้อฉาวออกมามากมายตั้งแต่เรื่องของอัธพาลกลุ่มใหญ่กลุ่มโตที่สิงสู่กันอยู่ในโรงเรียนชื่อดังแห่งนี้แต่ข่าวเหล่านี้ก็ถูกปกปิดด้วยอำนาจของเงินเพื่อไม่ให้กระเพื่อมกระทบกับชื่อเสียงที่ขนานนามว่าโรงเรียนอินเตอร์ชื่อดัง ดี เด่นในเอาดีในทางการศึกษา สังคมเรียบร้อย

- ผู้บริหารCocoliaเล็งเห็นปัญหาตรงนี้จึงได้จัด'กลุ่มสารวัตรนักเรียน'ขึ้นมาประกอบไปด้วย นักเรียนลูกผู้อำนวยการเป็นรุ่นพี่แนวหน้าเด่นด้านทางกีฬาและวิชาการอย่างBronya  Gepard รุ่นน้องของBronyaห่างกันแค่ปีเดียว มีความโดดเด่นเอาดีทางด้านกีฬากับวิชาการเช่นกันเพียงแต่จะเน้นหนักไปทางความจงรักภักดีดั่งอัศวินผู้ซื่อสัตย์ที่มอบให้แก่หน้าที่ผดุงความยุติธรรมอันเต็มเปี่ยมและการพัฒนาที่ไร้ขีดจำกัดทำให้นักเรียนหนุ่มคนนี้ได้รับแต่งตั้งเป็นหนึ่งในสารวัตรนักเรียน โดยสองคนนี้คือดาวเด่นของโรงเรียนเลยทีเดียวและเป็นตัวอย่างดี ๆ ให้กับรุ่นพี่รุ่นน้องได้ดี มีความรักมีความเคารพกันถ้วนหลายจนเป็นที่แพร่หลายในรั้วมัธยมนี้ว่ากันว่าผู้ใดที่กระทำความผิดแล้วไม่รับผิดชอบต่อการกระทำนั้น ไม่สำนึกสำเหนียกในความผิดที่ตนได้ก่อความวุ่นวาย 'กลุ่มสารวัตรนักเรียน'จะไม่ปล่อยเรื่องนี้ให้ลอยนวลตามสังคมแน่นอน พวกเขาจะตามล่าเพื่อพิพากษามอบบทลงโทษอันโหดหินให้ทุก ๆ คราที่จับได้ ทำให้กลุ่มอัธพาลในโรงเรียนต่าง ๆ เริ่มแตกพ่ายให้กับสองคนนี้ที่เป็นหัวกะทิมากด้วยความสามารถของกลุ่มสารวัตรนักเรียนจนกำหลาบไปได้หลายรายไม่น้อย ไม่ว่าจะลำเข็ญแค่ไหนพวกเขาก็ทำจัดการได้อย่างราบรื่นด้วยเหตุนี้เองหลายคนมักจะเกรงกลัวในอำนาจของกลุ่มสารวัตรนักเรียนเป็นพิเศษจนไม่กล้าออกนอกลู่นอกทาง แต่ทว่า.. ยังมีอีกกลุ่มหนึ่งที่เป็นอัธพาลที่ยังคงลอยนวลอยู่ชื่อว่า'กลุ่มผีเสื้อกางปีก'แม้จะเป็นชื่อเชย ๆ แต่ก็แสบเปรียบได้ดั่งตั๊กแตนเชียวล่ะ กลุ่มนี้เท่าที่ทราบมีแกนนำหลักเป็น ซีเล่ห์(Seele) หลังจากที่นางได้ขยับเข้ามาเป็นรุ่นพี่แล้วก็คอยใช้กำลังมากมายในการข่มขู่รุ่นน้องที่อายุน้อยกว่าและกระทำสิ่งไม่ดีมากมายจน


- ผู้คนจำหน้าจำตาได้ จากการสาวตัวแม่นางคนนี้แล้วเป็นถึงกับลูกครูพยาบาล Natasha เลย (ลูกบุญธรรม) แต่ดู ๆ แล้วความสัมพันธ์ทั้งสองคล้ายกับพี่สาว น้องสาวเสียมากกว่าแม่ลูกกันส้ะอีก แปลกดีเหมือนกันที่Gepardเคยไปรายงานเรื่องนี้ให้ Natashaโดยตรงถึงวีรกรรมของเจ้าซีเล่ห์ที่ออกตะลอนสร้างความปั่นป่วนในรั้วมัธยมไม่ได้จนเป็นที่น่าเอือมระอาให้กับสังคมในโรงเรียนเป็นอย่างมาก ลักษณะนิสัยที่เป็นคนบุ่มบ่ามชอบใช้กำลังแก้มากกว่าหัวสมอง ชอบทำอะไรห้วน ๆ จึงไม่ค่อยแปลกใจเท่าไหร่ที่จะกลายเป็นแบบนั้น แต่Natashaก็เพียงแค่ยิ้ม ๆ แล้วบอกมาสั้น ๆ ว่าเดี๋ยวจะไปดูแลให้ในส่วนนี้ หลายครั้งหลายหนก็มักจะได้คำตอบแบบเดิมจากครูพยาบาลด้วยรอยยิ้มประทับบนใบหน้าเป็นประจำทุกครั้งเล่าไป แม้ว่าGepardจะแอบร้อนรนใจจนเกือบมุทะลุไปหลายครั้งก็ได้ Natashaคอยช่วยทำให้ใจเย็น ๆ ลงจึงทำให้ไม่ได้ข้อมูลอะไรติดไม้ติดมือกลับไปรายงานถึงผู้อำนวยการเลยเล็กน้อย ต่อให้จะไปขอความช่วยเหลือจากครูใหญ่ที่ชื่อ Svarogแล้วเขาก็ตอบมาแค่เพียง 'นี่ไม่ใช่หน้าที่ของเขา แต่มันคือหน้าที่ของกลุ่มสารวัตรนักเรียน' Gepardจึงแอบเหนื่อยใจขึ้นมาจนแทบจะปาดเหงื่อแต่ความพยายามที่ปรี่ล้นออกมาเขาจึงไม่ยอมแพ้และนำเรื่องนี้ไปปรึษาให้รุ่นพี่อย่าง Bronya และผลสรุปหลังจากนั้นคือ Bronyaจะรับช่วงต่อจาก Gepardไว้เอง Bronyaพูดกระชับกับเขาไว้ว่า สักวันจักต้องนำจอมวายร้ายนั่นมารับโทษให้จงได้ เธอจะไม่ไว้หน้า Natashaด้วย เพราะความถูกต้องมาก่อนอันดับแรกเสมอดั่งที่ท่านแม่ได้พูดกระชับเอาไว้จนฝังเข้าไปในรากสมอง ด้วยประการนี้แล้ว Bronyaจึงจะอาสารับไม้ต่อเองไม่ว่าไม้นั้นจะเป็นไม้ที่แข็งกล้าก็ตามแต่สุดท้ายมันจะต้องอ่อนลงให้จงได้
- ---- เวลา 14:00 ----

เวลานี้เป็นเวลาที่Bronyaได้ประจำการตามระเบียงบันไดเธอทำท่าตามระเบียบพักยืนสอดส่องเหล่านักเรียนที่กำลังขึ้นมาเพื่อเข้าห้องเรียนหลังจากที่พักเที่ยง2ชม.นั้นได้จบลง เมื่อเสียงออดแจ้งเตือนประกาศดังขึ้นนักเรียนมากมายก็วิ่งกู่ร้องส่งเสียงเฮฮาคึกคะนองโวยวายขึ้นมาเสียงเหยียบพื้นบันไดดังขึ้นราวกับสัตว์ป่าฝูงใหญ่ที่วิ่งขึ้นมา แต่ไม่ทันไรเมื่อเหล่านักเรียนพวกนี้ที่กำลังเฮฮาคึกคะนองอยู่นั้นเองก็ต้องถูกหยุดลงกระทันหันเมื่อต้องเผชิญหน้ากับ Bronyaที่ยืนดักประจำจุดไว้อยู่ เธอเพียงแค่ส่งเสียงกระแอมไอออกมาจากลำคอเบา ๆ มันก็มากพอที่จะทำให้เจ้าพวกนั้นหันมามองหน้ากันเป็นทางเดียวและเสียงเดียวกันราวกับว่ารู้งานก่อนจะรีบจัดแถวให้เรียบร้อยลงจากบันไดแล้วขึ้นมาใหม่แบบอัตโนมัติด้วยความเรียบร้อย ขณะที่ทุกอย่างกำลังเป็นไปได้อย่างดีทันใดนั้นเอง !

" ฟึบ-! "

" ย้าา ฮู้ว--! "

เสียงสดใสอันหวานแหววดังขึ้นมาจากทางด้านบนทำเอา Bronyaต้องแหงนหน้าไปมองเธอถึงกับประหลาดใจเข้าเมื่อรู้ว่าเสียงนั้นเป็นของซีเล่ห์และใช่สิ่งที่เธอเห็นคือนางกำลังนั่งบนราวบรรไดแล้วรูดตัวลงมาอย่างสบายใจก่อนจะวิ่งโดดเรียนออกไป Bronyaเห็นดังนั้นจึงต้องละจากนักเรียนกลุ่มนี้ไปแล้วเลือกที่จะวิ่งไล่ตามซีเล่ห์ที่ดันผ่านหน้าผ่านตาไปส้ะง่ายดายสมกับเป็นเจ้าตัวแสบที่ตามหาจริง ๆ 

" ซีเล่ห์ ! หยุดเดี๋ยวนี้ !- "

เสียงออกคำสั่งไล่หลังมาพร้อมกับเสียงวิ่งของบรอนย่าที่วิ่งมาตามติดไม่ต่างกัน ซีเล่ห์เหลียวหลังไปมองก็พบกับเจ้าสารวัตรนักเรียนที่เก่งนักเก่งหนาที่ว่า เธอรู้ตัวดีว่าท่าทางจะลำบากเข้าส้ะแล้วเมื่อเจอตัวเต็งในรุ่นนี้แต่ด้วยความคล่องตัวมันทำให้เธอได้เปรียบกว่าบรอนย่าตั้งหลายเท่าตัวเลยด้วยซ้ำ คิดไว้ในใจแล้วว่าครั้งนี้ยังไงยังง๊ายยย ก็ตามจับไม่ทันหรอก

- " ฮ่ะฮ่ะฮ่า วิ่งช้าอืดอาดแบบนั้นน่ะ ! ตามฉันไม่ทันหรอกนะคุณสารวัตรทหารเต่าน้อย อยากตามวิ่งแข่งกับฉันหรอ !? ได้เซ่ มาดูกันซิว่าเธอจะมีปัญญาวิ่งไล่ฉันให้ทันมั้ยน้าาา ของแบบนี้ฉันน่ะถนัดโครต ๆ ! "

 " หยุดส้ะ ซีเล่ห์ แฮ่ก ๆ วิ่งไปก็เหนื่อยเปล่า ๆ !! หยุดสร้างความปั่นป่วนสักทีมา ยอมให้จับเดี๋ยวนี้ ! ยังไงส้ะเธอก็หนีความผิดที่ได้ทำไปเมื่อเช้าแหมบ ๆ ไม่พ้นหรอก !! คิดว่าเลื่อนขั้นเป็นรุ่นแล้วจะนึกเหิมเกริมรึยังไง !! "

 " เฮ้ ! ไปอ่านข่าวโทรทัศน์ไหนมาเนี่ย !? ฉันไม่ได้ทำอย่างง้านสักโหน่ยน่า ! อีกอย่างนะ วิ่งไปด้วยหอบไปด้วยน่ะ คิดจริง ๆ หรอว่าจะตามฉันทันน่ะ ฮ่า ! เกมวิ่งไล่จับนี่มันสนุกจริง ๆ เลยเนาะ "

 " ซี..เล่ห์ ! หยุ-----  ตุบ!..."

พูดไม่ทันขาดคำบรอนย่าก็ล้มลงทรุดลงกับพื้นทันทีด้วยความเหนื่อยล้าผสมผสานด้วยความเจ็บใจที่ไม่สามารถวิ่งตามให้ทันได้ แถมยังทิ้งระยะห่างไว้มากโขด้วย เจ้าตัวก็วิ่งเร็วมากจนบรอนย่าเองแทบจะตามไม่ทัน ซีเล่ห์เมื่อได้ยินเสียงล้มดังตุบขึ้นมาหนึ่งทีเธอก็หยุดวิ่งทันทีก่อนจะเลือกเดินเข้าไปใกล้ ๆ แทนแล้วยื่นมือส่งมาให้ด้วยความเอ็นดูกับสารวัตรนักเรียนผู้เหน็ดหน่ายคนนี้ สายตาก็ก้มต่ำเหลือบไปมองชื่อที่ถูกปักไว้บนหน้าอกเสื้อ

" เฮ้ ๆ คือเข้าใจนะว่าอยากเล่นวิ่งไล่จับด้วย แต่ไม่จำเป็นต้องทะเยอทะยานมากมายหรอกนะ ! ฉันล่ะเอ็นดูเธอและเป็นห่วงจริง ๆ เลยนะคนอะไรวิ่งตามฉันมาได้ถึงขนาดนี้ แม้จะล้มไปก็ยังชัดเจนกับเป้าหมาย ขอร้องให้ฉันหยุดเอ่อ คือ.. ชื่อบรอนย่า แรนด์สินะ เอ้ะ- น่ะนี่ลูกผ.อ ชัด ๆ เลยนี่นา !.. เอาเุถอะ ๆ มาช่วยให้ฉันประคับประคองเธอเถอะ ! แค่ช่วยให้ลุกขึ้นก็เพียงพอแล้ว รับน้ำใจด้วยเถอะน่า มันวิเศษสุดแล้ว "

- บรอนย่าหอบหายใจถี่หนักเหลือบสายตาเงยขึ้นมามองซีเล่ห์ที่กำลังมอบมือให้มาช่วยพยุงพาประคองก็ถึงกับกัดริมฝีปากแน่นด้วยความเจ็บใจ

 " นี่เธอกำลังล้อเลียนเล่นตลกอะไร.. กับฉันอยู่รึไง !? "

 " เปล่า ๆ นะ บรอนย่า คือฉันแค่เห็นว่าเธอเหนื่อยจนเดินไม่ไหวก็เท่านั้นเอง "

   " ฉันน่ะ.. ลุกขึ้นเองได้ ! ฉันไม่อยากลดตัวขอความช่วยเหลือจากอันธพาลอย่างเธอหรอก !! "

" ไม่ได้หมายความว่าแบบนั้นสักหน่อยนะ บรอนย่า ตอนที่ฉันวิ่งแข่งกีฬาสีน่ะแม้ฉันจะเร็วเป็นตัวเต็งสุดในทีมแต่ก็ไม่ลืมที่จะให้น้ำใจนักกีฬากับทุกคนในสนาม เคยมีครั้งหนึ่งมีคนเป็นลมแดดล้มกลางสนามฉันก็พยุงเขาจนพาไปถึงเส้นชัย ทั้ง ๆ ที่ฉันสามารถวิ่งนำหน้าเข้าเส้นชัยเป็นคนแรกเพื่อคว้าตำแหน่งผู้ชนะได้ แนท (Natasha) สอนฉันมาน่ะเรื่องการเยียวยาใจด้วยน้ำใจนักกีฬา ฉันเคยถามเกี่ยวกับเรื่องนี้ว่ามีน้ำอะไรที่ดื่มแล้วจะชุ่มชื่นตลอดเวลาหรือไม่ แนทก็ตอบแค่ว่า'น้ำใจนักกีฬา' "

  " อีกอย่างฉันไม่ถือสาหรอกนะที่เธอเรียกฉันว่าอันธพาลน่ะ กลับกันนึกสนุกด้วยล่ะน้าที่มาได้วิ่งเล่นไล่จับกับเธอครั้งนี้ "

 " หยุดติดเล่นได้แล้วนะ ซีเล่ห์เคยสำนึกมั้ยว่า.. แฮ่ก ๆ อ่า- "

 " หยุดพูดแล้วทำใจให้สบาย ๆ เถอะนะบรอนย่า ยิ่งพูดยิ่งเหนื่อย ไม่ต่างอะไรจากการที่วิ่งไล่ฉันตะกี้เลยนะ เรามานั่งพักกันก่อนดีกว่า เดี๋ยวคนอื่น ๆ มาเห็นในสภาพนี้จะสงสัยเอาได้นะ ว่าพวกเราทะเลาะอะไรกัน "

 สุดท้ายแล้วบรอนย่าก็ยอมรับความช่วยเหลือของซีเล่ห์แม้จะยังไม่ปักใจก็ตามแต่ที่นางพูดมาก็ทำให้เธอพอยอมรับได้บ้าง ได้คิดอีกมุมว่าเธออาจจะไม่ใช่อันธพาลก็ได้ พอมาเจอตัวจริง ๆ แล้วก็กลับมีความเห็นอกเห็นใจแม้จะเป็นฝั่งปรปักษ์กันก็ตามเธอก็ไม่เกี่ยง สมแล้วที่เป็นลูกบุญธรรมของNatasha คงสอนมาดีให้มีจิตใจโอบอ้อมอารีเช่นนี้ เมื่อแตะมือยอมรับกันแล้วซีเล่ห์จึงพยุงดึงให้บรอนย่าลุกขึ้นมาแล้วพาไปนั่งเก้าอี้ไม้จนบรอนย่าเองก็ลืมเรื่องเข้าเรียนไปเสียส้ะงั้น

 - " บรอนย่า.. ดื่มน้ำให้สดชื่นก่อนมั้ย เดี๋ยวไปหาให้ ซื้อขวดแค่10บาทเอง ! "

 " ไม่ต้องหรอกซีเล่ห์ แต่ว่า..ขอบใจเรื่องเมื่อกี้มากเลยนะที่มีความเห็นใจจนทำเอาฉันใจอ่อนขึ้นมา อยากรู้ว่าทำไมเมื่อกี้เธอถึงช่วยฉันหรอ ? ทั้ง ๆ ที่รู้ทั้งรู้ว่าฉันเป็นสารวัตรนักเรียนเลยนะ"

  " ฮาฮ่า คำตอบง่ายมากเลยล่ะ ! ก็คนเหมือนกันอะนะ มีอะไรต้องช่วยกันแม้จะเป็นศัตรูหรือมิตรก็ตาม แนทสอนฉันมาอย่างงั้นด้วยจรรยาบรรณแพทย์น่ะ "

 " เธอนี่... ดีกว่าพวกอันธพาลทั่ว ๆ ไปอีกนะที่ฉันไปเจอมาน่ะ .. แต่ถึงเธอจะเห็นใจฉันเรื่องสร้างความวุ่นวายให้กับรั้วมัธยมก็เป็นอีกเรื่องนะซีเล่ห์ ท่านแม่ของฉันอยากจะพบกับเธอให้ได้เลย แต่ครั้งนี้จะหยวน ๆ ให้ก็แล้วกัน.. แต่ครั้งหน้าอย่ามาให้เห็นหน้าอีกล่ะ เข้าใจมั้ย ? "

  " แหม่ ๆ  จะจับฉันน่ะยากจะตายไป แค่วิ่งตามเธอยังวิ่งตามไม่ทันเลย นับประสาอะไรกับแม่ของเธอล่ะ หลังโก่งแล้วม้าง "

     " นี่-! "

" อุ้ปส์- ขอโทษทีนะบรอนย่า ไม่ได้ตั้งใจจะแซวแรง ๆ แบบน้านเลยย คือคือว่าฉันกลายเป็นคนดังในโรงเรียนตั้งแต่เมื่อไหร่กันอ่ะ ฉันยังไม่ได้ทำอะไรเล้ย "

 " เธอทำ ! อย่ามาแก้ตัวแก้ต่างเลย หลักฐานก็มีครบหมดแล้ว ผู้นำกลุ่มผีเสื้อกางปีกน่ะ ที่มีเอกลักษณ์โดดเด่นเรื่องรอยสักผีเสื้อบนแขน "

  " เดี๋ยวเซ่ ๆ มากล่าวหาลอย ๆ กันแบบนี้จะดีหรอคุณสารวัตรนักเรียน ฉันก็แค่อยากให้เจ้าพวกนั้นคนในกลุ่มของฉันได้พบกับความสุขเท่านั้นเอง โธ่ว มันเป็นเรื่องเดือดร้อนตรงไหน ? "

  " ปั้นน้ำเป็นตัวเก่งจังนะ ซีเล่ห์ "

  - " เห... แล้วมันยังไงล่ะ บรอนย่าช่วยอธิบายหน่อยสิฉันทำอะไรผิดจนทำให้ต้องเป็นที่น่าจดจำตราตรึงใจอะไรแบบนั้นเชียว หืม ? "

 " ก็เรื่องโดดเรียน ทำร้ายร่างกายคนอื่นโดยการใช้ความรุนแรง พูดจาข่มขู่รุ่นน้องที่ไม่รู้เรื่องอะไร ขนาดคาร่ารุ่นน้องวัยประถมยังพยักหน้าเป็นเสียเดียวกันว่า เธอมันคือตัวปัญหาของโรงเรียนนี้ "

   " เฮ้อ... ขอยอมรับแค่เรื่องโดดเรียนได้ป้ะ บรอนย่า "

" ไม่ได้ ! ผู้ที่กระทำความผิดจะไม่ถูกละเว้นไม่ว่าจะเป็นกรณีอะไร กฎคือกฎ เข้าใจมั้ย ซีเล่ห์ "

    " เธอเองเนี่ยด่วนสรุปจังนะ ยังไม่เห็นความจริงกับตาด้วยซ้ำไปแล้วมาเร่งตัดสินคนแบบนี้ ฉันเดาว่าคงเป็นกลุ่มของฉันล่ะ มีสมาชิกคนนึงทำตัววัวบ้าหลุดคอกออกมาน่ะสิ โทษวัวไม่โทษ ดันโทษเจ้าของคนเลี้ยง ฮ่า ๆ ฉันเดาว่าเป็นแบบนั้นมากกว่านะ "

     " อย่างไรก็ตาม... ครั้งนี้ฉันให้อภัยเธอและจะไม่นำเรื่องนี้ไปบอกกับท่านแม่ ถือว่าฉันเห็นคุณค่าน้ำใจที่เธอช่วยเห็นใจฉัน "

         " ขอตัวก็แล้วกัน ... พยายามหลีกเลี่ยงกลุ่มสารวัตรนักเรียนเข้าไว้ล่ะ ฉันต้องไปก่อน ขืนมีคนเดินผ่านมาจะเข้าใจผิดกันหมดว่าฉันไปสิงสู่กับพวกอันธพาลแบบนี้ได้ไงกัน "

จบบทสนทนาครั้งนี้บรอนย่าก็ลุกขึ้นจากเก้าอี้ไม้รีบเร่งเดินออกไปจากตรงนั้นราวกับว่าทำเป็นไม่เห็นอะไรทั้งสิ้น ส่วนซีเล่ห์เองก็ได้แค่ถอนหายใจออกมาเบา ๆ ทอดสายตามองบรอนย่าจนลับตาไป ในใจลึก ๆ แล้วก็นึกอยากจะกระชับมิตรและพูดคุยปรับความเข้าใจให้กันมากขึ้นกว่านี้ 

ถ้ามีเวลามากกว่านี้สักหน่อยก็คงดีเหมือนกันน้า...... เพิ่งได้คุยกันแหมบ ๆ แท้ ๆ
